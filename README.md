# Repte 3: Visionant el futur amb les ulletes de Manovich: redescobrint la hibridació
**Autor:** Javier Alonso Alvear Varas  

**Assignatura:** Cultura Digital

## Què és la hibridació?
Entenem com hibridació el procés de remediació on es combinen diferents tipus de medis en un mateix espai, es tracta d'una nova manera on els mitjans tradicionals canvien i es comencen a fusionar. Hi ha diversos àmbits on la hibridació té lloc, com per exemple els videojocs, les plataformes de serveis a demanda com Netflix, etc.

En aquesta pràctica destacaré dos exemples d'hibridació actuals: 
1. L'aclamat videojoc **Fortnite** de l'empresa Epic Games.
2. L'experiencia interactiva **Triviaverse** impulsada pel gegant de la multimèdia Netflix.

## Cas 1: Fortnite
L'ecosistema actual dins dels videojocs ha estat definit per un videojoc en concret: Fortnite. Col·laboracions entre diferents franquícies, experiències dins el metaverse, tràilers de pel·lícules dins el mateix videojoc, increïbles concerts, passes de batalla i contingut per temporades és tot per culpa de Fortnite. Ja que encara que molts d’aquests elements ja existien a altres videojocs de la indústria, eren més aviat tokens que no es trobaven al centre d’atenció fins que Fortnite va aconseguir fer milions de dòlars utilitzant aquestes eines de manera que la resta de l’indústria no pot fer més que copiar allò que fan, però, com ha arribat Fortnite a aquest punt?

![imagen](https://user-images.githubusercontent.com/121139462/208936834-a8c99e81-f84a-4e8e-a4ab-c8a1b5c48c91.png)
*Imatge de la [pàgina oficial de Fortnite](https://www.epicgames.com/fortnite/es-ES/chapter-3-season-1)*

Com ja he dit abans, les col·laboracions entre medis sempre han existit, per exemple, en el món del cinema amb pel·lícules com *Predator vs. Alien* o *Freddie vs. Jason* o en els jocs de lluita com *Super Smash Brothers* o *Marvel vs. Capcom 2*. Els metaversos en la indústria dels videojocs també han estat sempre presents, entenem com a metavers un espai digital social on l’usuari disposa d’una presència, un *avatar* d’algun tipus que et permet interactuar amb altres persones a l’espai que estàs ocupant, com per exemple, *VR Chat* que es va desenvolupar a principis de 2017. Els passes de batalla tampoc són originals de Fortnite, altres jocs coneguts com a *DOTA 2* van utilitzar-los molt abans com una manera de recaptar fons per la seva escena competitiva.

En definitiva, Fortnite no va inventar moltes de les eines que l’han tornat el líder la indústria, però si va ser el primer a entendre que el conjunt és major que la suma de les seves parts i va moure la indústria en una direcció on esdeveniments especials es van convertir en el mínim que esperem de les empreses.

El director de Fortnite, Donald Mustard va començar la seva lluita per tornar Fortnite en un joc d’accés gratuït a l’estil Battle Royale el juny de 2017 en només dos mesos el joc estava desenvolupat i llançat de manera anticipada, donat que el joc feia molt de temps que es trobava en desenvolupament aquest ja comptava amb tota la part de físiques i elements visuals, fet que va originar que aquest aconseguís més de 10 milions de jugadors en les seves dos primeres setmanes al mercat. Gràcies a la cura en l’aspecte visual i les seves mecàniques innovadores aquest va assolir més de 45 milions de jugadors el març de 2018.

Però l’aspecte més important de Fornite són les seves col·laboracions, i la seva primera gran col·laboració va ser amb Marvel. Per promocionar la pel·lícula dels **Vengadors: La guerra de l’infinit** van fer un mode de joc on podies portar el “guant infinit” i a partir d’aquesta col·laboració ha estat un no parar: col·laboracions amb *The Matrix*, *John Wick*, la lliga de futbol americà, *Star Wars*, *Predator*, *Terminator*, *Jinx* i *VI* del videojoc “League of Legends”, etc. Cap col·laboració és impossible, **tothom pot arribar a Fortnite.**

>*"Volem fer possible per a qualsevol desenvolupador el fet de portar el seu contingut i per a qualsevol marca a deixar la seva presencia a Fortnite."* -Tim Sweeney, CEO de Epic Games.

Per últim, cal comentar que a més de totes les eines mencionades anteriorment, la mateixa història dins l’univers creat per Epic Games manté als jugadors interessats. Des de la temporada quatre on van començar a caure meteorits del cel que van impactar el mapa fins a un esdeveniment en directe on un robot gegant batalla un “kaiju”, la història va anar avançant fins a culminar amb un esdeveniment on en directe tot el mapa va ser consumit per un forat negre que va deixar el joc injugable durant 36h.

Tots aquests esdeveniments poden ser observats en directe pels jugadors amb el seu personatge donant llibertat d’escollir l’angle que més t’agradi. A més de la història a l’estil multiverse de Fortnite, aquest va començar a col·laborar amb artistes i estudis de cinema per fer esdeveniments dins el joc. Com per exemple, el concert de Marshmellow el 2019 que va tenir més de 10 milions d’espectadors, que va donar lloc a produccions més grans com el concert tour de Ariana Grande que va estar retransmès durant 5 dies a 5 regions diferents del món.

![imagen](https://user-images.githubusercontent.com/121139462/208940287-fa778965-e5bd-4399-857d-536b731a7b43.png)
*Imatge de la [pàgina oficial de Fortnite](https://www.epicgames.com/fortnite/es-ES/news/fortnite-presents-the-rift-tour-featuring-ariana-grande)*

Tot això dona lloc a la hibridació definitiva, el concepte de metavers, un espai digital que et permet percebre la teva presència mitjançant interacció amb el teu entorn i amb altres jugadors dins l’espai. A més el joc està disponible en diverses plataformes: Xbox, PlayStation, PC, Móvil i Nintendo Switch.

## Cas 2: Triviaverse
Triviaverse va ser llançat el 8 de novembre de 2022 per la plataforma de pel·lícules i series en demanda Netflix. Aquest joc interactiu permet als subscriptors de Netflix provar els seus coneixements i competir contra un “mestre del Trivia” que posseeix tot el coneixement de l’univers utilitzant el dispositiu que més còmode et sigui: l’ordinador, el mòbil o el comandament de la televisió. Dins el joc els usuaris han de respondre un seguit lo més ràpid possible abans que el temps s’acabi i superar les puntuacions per guanyar insígnies.

![imagen](https://user-images.githubusercontent.com/121139462/208942878-ece73c8f-764b-4d9c-bf1e-0975882b4339.png)
[Vídeo de presentació de Triviaverse](https://www.youtube.com/watch?v=pPJFfJaFqmE)

El mode de joc en si és bastant simple. Primer s’ha d’escollir el número de jugadors que pot ser 1 o 2, un cop entrem han de respondre correctament tantes preguntes com sigui possible dins el temps limitat pressionant els botons direccionals al comandament a distància o la pantalla en el cas dels dispositius mòbils. Les preguntes són de diverses categories com ciència, actualitat, cultura pop o història. A mesura que passin les rondes les preguntes augmentaran la seva dificultat.

El joc presenta un seguit d’assoliments anomenats insígnies, que pots aconseguir depenent de la teva puntuació, aquests són els següents (de menor a major): Cervell d’ocell, Graduat de preescolar, Endevinador afortunat, Sorprenentment mitjà, Simple mortal, Abandó de doctorat, Super nerd, Potencial, Geni, Geni Certificat i Déu del Triviaverse.

El producte es tracta d’una narrativa interactiva enfocada a jugar-se com un joc. Similar a altres històries interactives de Netflix com “Cat Burglar” i “Black Mirror: Bandersnatch”, d’entre altres llançades per la plataforma però amb menys història i més interacció per part de l'usuari.

>*"Ja sigui desafiant la seva pròpia marca personal per a superar els 4000 punts o batent-se en dol amb els teus amics per arribar als 10000 punts, esperem que aprenguis alguna cosa nova i t’ho passis bé."* -Rick Sánchez, director de gestió de productes a Netflix, declaracions publicades al blog de la companyia.

En resum, es tracta d’una remediació, mitjançant una digitalització i realització d’elements interactius del joc de taula conegut mundialment “Trivia”, donant al joc clàssic l'oportunitat d’interactuar amb un nou públic dins un mitjà digital permeten a l'usuari participar en diverses plataformes.

## Bibliografia i referències
* *Fortnite presenta... [https://www.epicgames.com/fortnite/es-ES/news/fortnite-presents-the-rift-tour-featuring-ariana-grande]*


* *Fortnite Battle Royale [https://www.epicgames.com/fortnite/es-ES/chapter-4-season-1]*


* *Triviaverse: el nuevo juego interactivo de Netflix. [https://es.digitaltrends.com/entretenimiento/triviaverse-juego-interactivo-netflix/]*


* *Reader's Digest Article about Triviaverse (Nov. 16, 2022) [https://www.rd.com/article/triviaverse/]*

